<xml src="s0303m-s30.xml">

<div id="sn3_9" n="sn3_9" type="samyutta">
<head rend="chapter"><pgroup id="s30"/><readunit id="s30">9. supaṇṇasaṃyuttaṃ</readunit></head>

<p rend="subhead" sid="1">1. suddhikasuttaṃ</p>

<p n="392"> sāvatthinidānaṃ<pb ed="V" n="2.0244"/><pb ed="M" n="2.0207"/>| ‘‘catasso imā, bhikkhave, supaṇṇayoniyo| katamā catasso? aṇḍajā supaṇṇā, jalābujā supaṇṇā, saṃsedajā supaṇṇā, opapātikā supaṇṇā – imā kho, bhikkhave, catasso supaṇṇayoniyo’’ti| paṭhamaṃ|</p>

<p rend="subhead" sid="2">2. harantisuttaṃ</p>

<p n="393"> sāvatthinidānaṃ<pb ed="P" n="3.0247"/>| ‘‘catasso imā, bhikkhave, supaṇṇayoniyo| katamā catasso? aṇḍajā…pe.… imā kho, bhikkhave, catasso supaṇṇayoniyo| tatra, bhikkhave, aṇḍajā supaṇṇā aṇḍajeva nāge haranti, na jalābuje, na saṃsedaje, na opapātike| tatra, bhikkhave, jalābujā supaṇṇā aṇḍaje ca jalābuje ca nāge haranti, na saṃsedaje, na opapātike| tatra, bhikkhave, saṃsedajā supaṇṇā aṇḍaje ca jalābuje ca saṃsedaje ca nāge haranti, na opapātike| tatra, bhikkhave, opapātikā supaṇṇā aṇḍaje ca jalābuje ca saṃsedaje ca opapātike ca nāge haranti| imā kho, bhikkhave, catasso supaṇṇayoniyo’’ti| dutiyaṃ|</p>

<p rend="subhead" sid="3">3. dvayakārīsuttaṃ</p>

<p n="394"> sāvatthinidānaṃ| aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā <pb ed="V" n="2.0245"/> aṇḍajānaṃ <pb ed="T" n="3.0306"/> supaṇṇānaṃ sahabyataṃ upapajjatī’’ti? ‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘aṇḍajā supaṇṇā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjeyya’nti| so kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati| ayaṃ kho, bhikkhu, hetu, ayaṃ paccayo<pb ed="M" n="2.0208"/>, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī’’ti| tatiyaṃ|</p>

<p rend="subhead" sid="4-6">4-6. dutiyādidvayakārīsuttattikaṃ</p>

<p n="395-397"> sāvatthinidānaṃ| ekamantaṃ nisinno kho so bhikkhu bhagavantaṃ <pb ed="P" n="3.0248"/> etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ…pe.… saṃsedajānaṃ supaṇṇānaṃ…pe.… opapātikānaṃ supaṇṇānaṃ sahabyataṃ upapajjatī’’ti? ‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘opapātikā supaṇṇā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyya’nti| so kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī’’ti| chaṭṭhaṃ|</p>

<p rend="subhead" sid="7-16">7-16. aṇḍajadānūpakārasuttadasakaṃ</p>

<p n="398-407"> sāvatthinidānaṃ<pb ed="T" n="3.0307"/>| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī’’ti? ‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘aṇḍajā supaṇṇā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā <pb ed="V" n="2.0246"/> paraṃ maraṇā aṇḍajānaṃ supaṇṇānaṃ sahabyataṃ upapajjeyya’nti| so annaṃ deti…pe.… pānaṃ deti… vatthaṃ deti… yānaṃ deti… mālaṃ deti… gandhaṃ deti… vilepanaṃ deti… seyyaṃ deti… āvasathaṃ deti… padīpeyyaṃ deti| so kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ supaṇṇānaṃ sahabyataṃ upapajjatī’’ti| soḷasamaṃ|</p>

<p rend="subhead" sid="17-46">17-46. jalābujādidānūpakārasuttatiṃsakaṃ</p>

<p n="408-437"> sāvatthinidānaṃ<pb ed="M" n="2.0209"/>| ekamantaṃ nisinno kho so bhikkhu bhagavantaṃ <pb ed="P" n="3.0249"/> etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ…pe.… saṃsedajānaṃ supaṇṇānaṃ…pe.… opapātikānaṃ supaṇṇānaṃ sahabyataṃ upapajjatī’’ti? ‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘opapātikā supaṇṇā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā <pb ed="T" n="3.0308"/> paraṃ maraṇā opapātikānaṃ supaṇṇānaṃ sahabyataṃ upapajjeyya’nti| so annaṃ deti…pe.… pānaṃ deti…pe.… padīpeyyaṃ deti| so kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī’’ti| chacattālīsamaṃ|</p>

<p>(evaṃ piṇḍakena chacattālīsaṃ suttantā honti|)</p>

<trailer rend="centre">supaṇṇasaṃyuttaṃ samattaṃ|</trailer>
</div>

<p>tassuddānaṃ –</p>

<p rend="gatha1">suddhikaṃ haranti ceva, dvayakārī ca caturo|</p>

<p rend="gathalast">dānūpakārā tālīsaṃ, supaṇṇe suppakāsitāti||</p>

</xml>