<xml src="s0303m-s23.xml">

<div id="sn3_2" n="sn3_2" type="samyutta">
<head rend="chapter"><pgroup id="s23"/><readunit id="s23">2. rādhasaṃyuttaṃ</readunit></head>

<p rend="title">1. paṭhamavaggo</p>

<p rend="subhead" sid="1">1. mārasuttaṃ</p>

<p n="160"> sāvatthinidānaṃ<pb ed="T" n="3.0231"/><pb ed="V" n="2.0174"/><pb ed="M" n="2.0154"/>| atha kho āyasmā rādho yena bhagavā tenupasaṅkami<pb ed="P" n="3.0189"/>; upasaṅkamitvā bhagavantaṃ abhivādetvā ekamantaṃ nisīdi| ekamantaṃ nisinno kho āyasmā rādho bhagavantaṃ etadavoca –</p>

<p>‘‘‘māro, māro’ti, bhante, vuccati| kittāvatā nu kho, bhante, māro’’ti? ‘‘rūpe kho, rādha, sati māro vā assa māretā vā yo vā pana mīyati| tasmātiha tvaṃ, rādha, rūpaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa| ye naṃ evaṃ passanti te sammā passanti| vedanāya sati… saññāya sati… saṅkhāresu sati… viññāṇe sati māro vā assa māretā vā yo vā pana mīyati| tasmātiha tvaṃ, rādha, viññāṇaṃ māroti passa, māretāti passa, mīyatīti passa, rogoti passa, gaṇḍoti passa, sallanti passa, aghanti passa, aghabhūtanti passa| ye naṃ evaṃ passanti, te sammā passantī’’ti|</p>

<p>‘‘sammādassanaṃ pana, bhante, kimatthiya’’nti? ‘‘sammādassanaṃ kho, rādha, nibbidatthaṃ’’| ‘‘nibbidā pana, bhante, kimatthiyā’’ti? ‘‘nibbidā kho, rādha, virāgatthā’’| ‘‘virāgo <pb ed="T" n="3.0232"/> pana, bhante<pb ed="V" n="2.0175"/>, kimatthiyo’’ti? ‘‘virāgo kho, rādha, vimuttattho’’| ‘‘vimutti pana, bhante, kimatthiyā’’ti? ‘‘vimutti kho, rādha, nibbānatthā’’| ‘‘nibbānaṃ pana, bhante, kimatthiya’’nti? ‘‘accayāsi <note>accasarā (sī. syā. kaṃ.), assa (pī.), accayā (ka.)</note>, rādha, pañhaṃ, nāsakkhi pañhassa pariyantaṃ gahetuṃ| nibbānogadhañhi, rādha, brahmacariyaṃ vussati, nibbānaparāyanaṃ nibbānapariyosāna’’nti| paṭhamaṃ|</p>

<p rend="subhead" sid="2">2. sattasuttaṃ</p>

<p n="161"> sāvatthinidānaṃ| ekamantaṃ nisinno kho āyasmā rādho bhagavantaṃ <pb ed="P" n="3.0190"/> etadavoca – ‘‘‘satto, satto’ti, bhante, vuccati| kittāvatā nu kho, bhante<pb ed="M" n="2.0155"/>, sattoti vuccatī’’ti? ‘‘rūpe kho, rādha, yo chando yo rāgo yā nandī yā taṇhā, tatra satto, tatra visatto, tasmā sattoti vuccati| vedanāya… saññāya… saṅkhāresu… viññāṇe yo chando yo rāgo yā nandī yā taṇhā, tatra satto, tatra visatto, tasmā sattoti vuccati’’|</p>

<p>‘‘seyyathāpi, rādha, kumārakā vā kumārikāyo vā paṃsvāgārakehi kīḷanti| yāvakīvañca tesu paṃsvāgārakesu avigatarāgā honti avigatacchandā avigatapemā avigatapipāsā avigatapariḷāhā avigatataṇhā, tāva tāni paṃsvāgārakāni allīyanti keḷāyanti dhanāyanti <pb ed="T" n="3.0233"/> <note>manāyanti (sī. pī. ka.)</note> mamāyanti| yato ca kho, rādha, kumārakā vā kumārikāyo vā tesu paṃsvāgārakesu vigatarāgā honti vigatacchandā vigatapemā vigatapipāsā vigatapariḷāhā vigatataṇhā, atha kho tāni paṃsvāgārakāni hatthehi ca pādehi ca vikiranti vidhamanti viddhaṃsenti vikīḷaniyaṃ <note>vikīḷanikaṃ (sī. syā. kaṃ. pī.)</note> karonti| evameva kho, rādha, tumhepi rūpaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha| vedanaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha| saññaṃ… saṅkhāre vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha| viññāṇaṃ vikiratha vidhamatha viddhaṃsetha vikīḷaniyaṃ karotha taṇhākkhayāya paṭipajjatha| taṇhākkhayo hi, rādha, nibbāna’’nti| dutiyaṃ|</p>

<p rend="subhead" sid="3">3. bhavanettisuttaṃ</p>

<p n="162"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘bhavanettinirodho <pb ed="V" n="2.0176"/> <note>bhavanetti (sī. syā. kaṃ. pī.)</note>, bhavanettinirodho’ti <note>bhavanettīti (sī. syā. kaṃ.)</note>, bhante, vuccati| katamā nu kho, bhante, bhavanetti, katamo bhavanettinirodho’’ti? ‘‘rūpe <pb ed="P" n="3.0191"/> kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā – ayaṃ vuccati bhavanetti| tesaṃ nirodho <note>nirodhā (sī. syā. kaṃ. pī.)</note> bhavanettinirodho| vedanāya… saññāya… saṅkhāresu <pb ed="M" n="2.0156"/>… viññāṇe yo chando…pe.… adhiṭṭhānābhinivesānusayā <pb ed="T" n="3.0234"/> – ayaṃ vuccati bhavanetti| tesaṃ nirodho bhavanettinirodho’’ti| tatiyaṃ|</p>

<p rend="subhead" sid="4">4. pariññeyyasuttaṃ</p>

<p n="163"> sāvatthinidānaṃ| āyasmā rādho yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi| ekamantaṃ nisinnaṃ kho āyasmantaṃ rādhaṃ bhagavā etadavoca –</p>

<p>‘‘pariññeyye ca, rādha, dhamme desessāmi pariññañca pariññātāviṃ puggalañca| taṃ suṇāhi, sādhukaṃ manasi karohi; bhāsissāmī’’ti| ‘‘evaṃ, bhante’’ti kho āyasmā rādho bhagavato paccassosi| bhagavā etadavoca – ‘‘katame ca, rādha, pariññeyyā dhammā? rūpaṃ kho, rādha, pariññeyyo dhammo, vedanā pariññeyyo dhammo, saññā pariññeyyo dhammo, saṅkhārā pariññeyyo dhammo, viññāṇaṃ pariññeyyo dhammo| ime vuccanti, rādha, pariññeyyā dhammā| katamā ca, rādha, pariññā? yo kho, rādha, rāgakkhayo dosakkhayo mohakkhayo – ayaṃ vuccati, rādha, pariññā| katamo ca, rādha, pariññātāvī puggalo? ‘arahā’tissa vacanīyaṃ| yvāyaṃ āyasmā evaṃnāmo evaṃgotto – ayaṃ vuccati, rādha, pariññātāvī puggalo’’ti| catutthaṃ|</p>

<p rend="subhead" sid="5">5. samaṇasuttaṃ</p>

<p n="164"> sāvatthinidānaṃ| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā| katame pañca? rūpupādānakkhandho, vedanupādānakkhandho, saññupādānakkhandho<pb ed="V" n="2.0177"/>, saṅkhārupādānakkhandho, viññāṇupādānakkhandho| ye hi <pb ed="T" n="3.0235"/> keci, rādha, samaṇā vā brāhmaṇā vā imesaṃ pañcannaṃ <pb ed="P" n="3.0192"/> upādānakkhandhānaṃ assādañca ādīnavañca nissaraṇañca yathābhūtaṃ nappajānanti; na me te, rādha, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā, na ca pana te āyasmanto sāmaññatthaṃ vā brahmaññatthaṃ vā diṭṭheva dhamme sayaṃ abhiññā sacchikatvā upasampajja viharanti| ye ca kho keci, rādha, samaṇā vā brāhmaṇā vā imesaṃ pañcannaṃ upādānakkhandhānaṃ assādañca ādīnavañca nissaraṇañca yathābhūtaṃ pajānanti; te kho me, rādha, samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā<pb ed="M" n="2.0157"/>, te ca panāyasmanto sāmaññatthañca brahmaññatthañca diṭṭheva dhamme sayaṃ abhiññā sacchikatvā upasampajja viharantī’’ti| pañcamaṃ|</p>

<p rend="subhead" sid="6">6. dutiyasamaṇasuttaṃ</p>

<p n="165"> sāvatthinidānaṃ| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā| katame pañca? rūpupādānakkhandho…pe.… viññāṇupādānakkhandho| ye hi keci, rādha, samaṇā vā brāhmaṇā vā imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānanti…pe.… sayaṃ abhiññā sacchikatvā upasampajja viharantī’’ti| chaṭṭhaṃ|</p>

<p rend="subhead" sid="7">7. sotāpannasuttaṃ</p>

<p n="166"> sāvatthinidānaṃ<pb ed="T" n="3.0236"/>| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā| katame pañca? rūpupādānakkhandho…pe.… viññāṇupādānakkhandho| yato <pb ed="P" n="3.0193"/> kho, rādha, ariyasāvako imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti – ayaṃ vuccati, rādha, ariyasāvako sotāpanno avinipātadhammo niyato sambodhiparāyano’’ti| sattamaṃ|</p>

<p rend="subhead" sid="8">8. arahantasuttaṃ</p>

<p n="167"> sāvatthinidānaṃ<pb ed="V" n="2.0178"/>| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘pañcime, rādha, upādānakkhandhā| katame pañca? rūpupādānakkhandho…pe.… viññāṇupādānakkhandho| yato kho, rādha, bhikkhu imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti – ayaṃ vuccati, rādha, arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto’’ti| aṭṭhamaṃ|</p>

<p rend="subhead" sid="9">9. chandarāgasuttaṃ</p>

<p n="168"> sāvatthinidānaṃ| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘rūpe kho, rādha, yo chando yo rāgo yā nandī yā taṇhā, taṃ pajahatha| evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ| vedanāya yo <pb ed="M" n="2.0158"/> chando yo rāgo yā nandī yā taṇhā, taṃ pajahatha<pb ed="T" n="3.0237"/>| evaṃ sā vedanā pahīnā bhavissati ucchinnamūlā tālāvatthukatā anabhāvaṃkatā āyatiṃ anuppādadhammā| saññāya… saṅkhāresu yo chando yo rāgo yā nandī yā taṇhā, taṃ pajahatha| evaṃ te saṅkhārā pahīnā bhavissanti ucchinnamūlā tālāvatthukatā anabhāvaṃkatā āyatiṃ anuppādadhammā| viññāṇe <pb ed="P" n="3.0194"/> yo chando yo rāgo yā nandī yā taṇhā, taṃ pajahatha| evaṃ taṃ viññāṇaṃ pahīnaṃ bhavissati…pe.… anuppādadhamma’’nti| navamaṃ|</p>

<p rend="subhead" sid="10">10. dutiyachandarāgasuttaṃ</p>

<p n="169"> sāvatthinidānaṃ| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘rūpe kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha| evaṃ taṃ rūpaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ| vedanāya yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha| evaṃ sā vedanā pahīnā <pb ed="V" n="2.0179"/> bhavissati ucchinnamūlā tālāvatthukatā anabhāvaṃkatā āyatiṃ anuppādadhammā| saññāya… saṅkhāresu yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha| evaṃ te saṅkhārā pahīnā bhavissanti ucchinnamūlā tālāvatthukatā anabhāvaṃkatā āyatiṃ anuppādadhammā| viññāṇe <pb ed="T" n="3.0238"/> yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha| evaṃ taṃ viññāṇaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhamma’’nti| dasamaṃ|</p>

<p rend="centre">rādhasaṃyuttassa paṭhamo vaggo|</p>

<p>tassuddānaṃ –</p>

<p rend="gatha1">māro satto bhavanetti, pariññeyyā samaṇā duve|</p>

<p rend="gathalast">sotāpanno arahā ca, chandarāgāpare duveti||</p>

<p rend="title">2. dutiyavaggo</p>

<p rend="subhead" sid="11">1. mārasuttaṃ</p>

<p n="170"> sāvatthinidānaṃ<pb ed="T" n="3.0239"/><pb ed="M" n="2.0159"/><pb ed="P" n="3.0195"/>| ekamantaṃ nisinno kho āyasmā rādho bhagavantaṃ etadavoca – ‘‘‘māro, māro’ti, bhante, vuccati| katamo nu kho, bhante, māro’’ti? ‘‘rūpaṃ kho, rādha, māro, vedanā māro, saññā māro, saṅkhārā māro, viññāṇaṃ māro| evaṃ passaṃ, rādha, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati| nibbindaṃ virajjati; virāgā vimuccati| vimuttasmiṃ vimuttamiti ñāṇaṃ hoti| ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī’’ti| paṭhamaṃ|</p>

<p rend="subhead" sid="12">2. māradhammasuttaṃ</p>

<p n="171"> sāvatthinidānaṃ<pb ed="V" n="2.0180"/>| ekamantaṃ nisinno kho āyasmā rādho bhagavantaṃ etadavoca – ‘‘‘māradhammo, māradhammo’ti, bhante, vuccati| katamo nu kho, bhante, māradhammo’’ti? ‘‘rūpaṃ kho, rādha, māradhammo, vedanā māradhammo, saññā māradhammo, saṅkhārā māradhammo, viññāṇaṃ māradhammo| evaṃ passaṃ…pe.… nāparaṃ itthattāyāti pajānātī’’ti| dutiyaṃ|</p>

<p rend="subhead" sid="13">3. aniccasuttaṃ</p>

<p n="172"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘aniccaṃ, anicca’nti, bhante, vuccati| katamaṃ nu <pb ed="T" n="3.0240"/> kho, bhante, anicca’’nti? ‘‘rūpaṃ kho, rādha, aniccaṃ, vedanā aniccā, saññā aniccā, saṅkhārā aniccā, viññāṇaṃ aniccaṃ| evaṃ passaṃ…pe.… nāparaṃ itthattāyāti pajānātī’’ti| tatiyaṃ|</p>

<p rend="subhead" sid="14">4. aniccadhammasuttaṃ</p>

<p n="173"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘aniccadhammo, aniccadhammo’ti, bhante, vuccati| katamo nu kho, bhante, aniccadhammo’’ti? ‘‘rūpaṃ kho, rādha, aniccadhammo, vedanā aniccadhammo<pb ed="P" n="3.0196"/>, saññā aniccadhammo, saṅkhārā aniccadhammo, viññāṇaṃ aniccadhammo| evaṃ passaṃ…pe.… <pb ed="V" n="2.0181"/> nāparaṃ itthattāyāti pajānātī’’ti| catutthaṃ|</p>

<p rend="subhead" sid="15">5. dukkhasuttaṃ</p>

<p n="174"> sāvatthinidānaṃ<pb ed="M" n="2.0160"/>| ekamantaṃ nisinno kho āyasmā rādho bhagavantaṃ etadavoca – ‘‘‘dukkhaṃ, dukkha’nti, bhante, vuccati| katamaṃ nu kho, bhante, dukkha’’nti? ‘‘rūpaṃ kho, rādha, dukkhaṃ, vedanā dukkhā, saññā dukkhā, saṅkhārā dukkhā, viññāṇaṃ dukkhaṃ| evaṃ passaṃ…pe.… nāparaṃ itthattāyāti pajānātī’’ti| pañcamaṃ|</p>

<p rend="subhead" sid="16">6. dukkhadhammasuttaṃ</p>

<p n="175"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘dukkhadhammo, dukkhadhammo’ti, bhante, vuccati| katamo nu kho, bhante, dukkhadhammo’’ti? ‘‘rūpaṃ kho, rādha, dukkhadhammo, vedanā dukkhadhammo, saññā dukkhadhammo, saṅkhārā dukkhadhammo, viññāṇaṃ dukkhadhammo| evaṃ passaṃ…pe.… nāparaṃ itthattāyāti pajānātī’’ti| chaṭṭhaṃ|</p>

<p rend="subhead" sid="17">7. anattasuttaṃ</p>

<p n="176"> sāvatthinidānaṃ| ekamantaṃ nisinno kho āyasmā rādho bhagavantaṃ <pb ed="T" n="3.0241"/> etadavoca – ‘‘‘anattā, anattā’ti, bhante, vuccati| katamo nu kho, bhante, anattā’’ti? ‘‘rūpaṃ kho, rādha, anattā, vedanā anattā, saññā anattā, saṅkhārā anattā, viññāṇaṃ anattā| evaṃ passaṃ…pe.… <pb ed="V" n="2.0182"/> nāparaṃ itthattāyāti pajānātī’’ti| sattamaṃ|</p>

<p rend="subhead" sid="18">8. anattadhammasuttaṃ</p>

<p n="177"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘anattadhammo, anattadhammo’ti, bhante, vuccati| katamo nu kho, bhante, anattadhammo’’ti? ‘‘rūpaṃ kho, rādha, anattadhammo, vedanā anattadhammo<pb ed="P" n="3.0197"/>, saññā anattadhammo, saṅkhārā anattadhammo, viññāṇaṃ anattadhammo| evaṃ passaṃ…pe.… nāparaṃ itthattāyāti pajānātī’’ti| aṭṭhamaṃ|</p>

<p rend="subhead" sid="19">9.khayadhammasuttaṃ</p>

<p n="178"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘khayadhammo, khayadhammo’ti, bhante, vuccati| katamo nu kho, bhante, khayadhammo’’ti? ‘‘rūpaṃ kho, rādha, khayadhammo, vedanā khayadhammo, saññā <pb ed="M" n="2.0161"/> khayadhammo, saṅkhārā khayadhammo, viññāṇaṃ khayadhammo| evaṃ passaṃ…pe.… nāparaṃ itthattāyāti pajānātī’’ti| navamaṃ|</p>

<p rend="subhead" sid="20">10. vayadhammasuttaṃ</p>

<p n="179"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘vayadhammo, vayadhammo’ti, bhante, vuccati| katamo nu kho, bhante, vayadhammo’’ti? ‘‘rūpaṃ kho, rādha, vayadhammo, vedanā vayadhammo, saññā vayadhammo, saṅkhārā vayadhammo, viññāṇaṃ vayadhammo<pb ed="V" n="2.0183"/>| evaṃ passaṃ…pe.… nāparaṃ itthattāyāti pajānātī’’ti| dasamaṃ|</p>

<p rend="subhead" sid="21">11. samudayadhammasuttaṃ</p>

<p n="180"> sāvatthinidānaṃ<pb ed="T" n="3.0242"/>| ekamantaṃ nisinno kho āyasmā rādho bhagavantaṃ etadavoca – ‘‘‘samudayadhammo, samudayadhammo’ti, bhante, vuccati| katamo nu kho, bhante, samudayadhammo’’ti? ‘‘rūpaṃ kho, rādha, samudayadhammo, vedanā samudayadhammo, saññā samudayadhammo, saṅkhārā samudayadhammo, viññāṇaṃ samudayadhammo| evaṃ passaṃ…pe.… nāparaṃ itthattāyāti pajānātī’’ti| ekādasamaṃ|</p>

<p rend="subhead" sid="22">12. nirodhadhammasuttaṃ</p>

<p n="181"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘‘nirodhadhammo, nirodhadhammo’ti<pb ed="P" n="3.0198"/>, bhante, vuccati| katamo nu kho, bhante, nirodhadhammo’’ti? ‘‘rūpaṃ kho, rādha, nirodhadhammo, vedanā nirodhadhammo, saññā nirodhadhammo, saṅkhārā nirodhadhammo, viññāṇaṃ nirodhadhammo| evaṃ passaṃ…pe.… nāparaṃ itthattāyāti pajānātī’’ti| dvādasamaṃ|</p>

<p rend="centre">rādhasaṃyuttassa dutiyo vaggo|</p>

<p>tassuddānaṃ –</p>

<p rend="gatha1">māro <pb ed="V" n="2.0184"/> ca māradhammo ca, aniccena apare duve|</p>

<p rend="gatha2">dukkhena ca duve vuttā, anattena <note>anattehi (sī. syā. kaṃ.)</note> tatheva ca|</p>

<p rend="gathalast">khayavayasamudayaṃ, nirodhadhammena dvādasāti||</p>

<p rend="title">3. āyācanavaggo</p>

<p rend="subhead" sid="23-33">1-11. mārādisuttekādasakaṃ</p>

<p n="182"> sāvatthinidānaṃ<pb ed="T" n="3.0243"/><pb ed="M" n="2.0162"/>| ekamantaṃ nisinno kho āyasmā rādho bhagavantaṃ etadavoca – ‘‘sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya’’nti|</p>

<p>‘‘yo kho, rādha, māro; tatra te chando pahātabbo, rāgo pahātabbo, chandarāgo pahātabbo <note>sīhaḷapotthake pana ‘‘tatra te chando pahātabboti ekaṃ suttaṃ, tatra te rāgo pahātabboti ekaṃ suttaṃ, tatra te chandarāgo pahātabboti ekaṃ sutta’’nti evaṃ visuṃ visuṃ tīṇi suttāni vibhajitvā dassitāni| evamuparisuttesupi</note>| ko ca, rādha, māro? rūpaṃ kho, rādha, māro; tatra te chando pahātabbo, rāgo pahātabbo, chandarāgo pahātabbo <note>sīhaḷapotthake pana ‘‘tatra te chando pahātabboti ekaṃ suttaṃ, tatra te rāgo pahātabboti ekaṃ suttaṃ, tatra te chandarāgo pahātabboti ekaṃ sutta’’nti evaṃ visuṃ visuṃ tīṇi suttāni vibhajitvā dassitāni| evamuparisuttesupi</note>| vedanā māro; tatra te chando pahātabbo…pe.… saññā māro; tatra te chando pahātabbo…pe.… saṅkhārā māro; tatra te chando pahātabbo…pe.… viññāṇaṃ māro; tatra te chando pahātabbo…pe.… yo kho, rādha, māro; tatra te chando pahātabbo, rāgo pahātabbo, chandarāgo pahātabbo’’ti|</p>

<p n="183"> yo kho, rādha, māradhammo; tatra te chando pahātabbo, rāgo pahātabbo, chandarāgo pahātabbo…pe.…|</p>

<p n="184"> yaṃ <pb ed="P" n="3.0199"/> kho, rādha, aniccaṃ…pe.…|</p>

<p n="185"> yo <pb ed="V" n="2.0185"/> kho, rādha, aniccadhammo…pe.…|</p>

<p n="186"> yaṃ kho, rādha, dukkhaṃ…pe.…|</p>

<p n="187"> yo kho, rādha, dukkhadhammo…pe.…|</p>

<p n="188"> yo <pb ed="T" n="3.0244"/> kho, rādha, anattā…pe.…|</p>

<p n="189"> yo <pb ed="M" n="2.0163"/> kho, rādha, anattadhammo…pe.…|</p>

<p n="190"> yo kho, rādha, khayadhammo…pe.…|</p>

<p n="191"> yo kho, rādha, vayadhammo…pe.…|</p>

<p n="192"> yo kho, rādha, samudayadhammo; tatra te chando pahātabbo, rāgo pahātabbo, chandarāgo pahātabbo…pe.…|</p>

<p rend="subhead" sid="34">12. nirodhadhammasuttaṃ</p>

<p n="193"> sāvatthinidānaṃ| ekamantaṃ nisinno kho āyasmā rādho bhagavantaṃ etadavoca – ‘‘sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyya’’nti|</p>

<p>‘‘yo <pb ed="V" n="2.0186"/> kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo| ko ca, rādha, nirodhadhammo? rūpaṃ kho, rādha, nirodhadhammo; tatra te chando pahātabbo…pe.… vedanā nirodhadhammo; tatra te chando pahātabbo…pe.… saññā nirodhadhammo; tatra te chando pahātabbo…pe.… saṅkhārā nirodhadhammo; tatra te chando pahātabbo…pe.… viññāṇaṃ nirodhadhammo; tatra te chando pahātabbo…pe.… yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo’’ti <note>sīhaḷapotthake pana imasmiṃ vagge chattiṃsa suttāni vibhattāni ekekaṃ suttaṃ tīṇi tīṇi katvā, evaṃ catutthavaggepi</note>|</p>

<p rend="centre">āyācanavaggo tatiyo|</p>

<p>tassuddānaṃ –</p>

<p rend="gatha1">māro <pb ed="T" n="3.0245"/><pb ed="P" n="3.0200"/> ca māradhammo ca, aniccena apare duve|</p>

<p rend="gatha2">dukkhena ca duve vuttā, anattena tatheva ca|</p>

<p rend="gathalast">khayavayasamudayaṃ, nirodhadhammena dvādasāti||</p>

<p rend="title">4. upanisinnavaggo</p>

<p rend="subhead" sid="35-45">1-11. mārādisuttekādasakaṃ</p>

<p n="194"> sāvatthinidānaṃ<pb ed="T" n="3.0246"/><pb ed="M" n="2.0164"/>| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘yo kho, rādha, māro; tatra te chando pahātabbo, rāgo pahātabbo, chandarāgo pahātabbo| ko ca, rādha, māro? rūpaṃ kho, rādha, māro; tatra te chando pahātabbo…pe.… viññāṇaṃ māro; tatra te chando pahātabbo…pe.… yo kho, rādha, māro; tatra te chando pahātabbo, rāgo pahātabbo, chandarāgo pahātabbo’’ti|</p>

<p n="195"> yo kho, rādha, māradhammo; tatra te chando pahātabbo, rāgo pahātabbo, chandarāgo <pb ed="V" n="2.0187"/> pahātabbo…pe.…|</p>

<p n="196"> yaṃ kho, rādha, aniccaṃ…pe.…|</p>

<p n="197"> yo kho, rādha, aniccadhammo…pe.…|</p>

<p n="198"> yaṃ <pb ed="P" n="3.0201"/> kho, rādha, dukkhaṃ…pe.…|</p>

<p n="199"> yo kho, rādha, dukkhadhammo…pe.…|</p>

<p n="200"> yo kho, rādha, anattā…pe.…|</p>

<p n="201"> yo kho, rādha, anattadhammo…pe.…|</p>

<p n="202"> yo kho, rādha, khayadhammo…pe.…|</p>

<p n="203"> yo kho, rādha, vayadhammo…pe.…|</p>

<p n="204"> yo <pb ed="T" n="3.0247"/> kho, rādha, samudayadhammo; tatra te chando pahātabbo, rāgo pahātabbo, chandarāgo <pb ed="V" n="2.0188"/> pahātabbo…pe.…|</p>

<p rend="subhead" sid="46">12. nirodhadhammasuttaṃ</p>

<p n="205"> sāvatthinidānaṃ| ekamantaṃ nisinnaṃ kho āyasmantaṃ rādhaṃ bhagavā etadavoca – ‘‘yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo| ko ca, rādha, nirodhadhammo? rūpaṃ <pb ed="M" n="2.0165"/> kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo| vedanā…pe.… saññā…pe.… saṅkhārā…pe.… viññāṇaṃ nirodhadhammo; tatra te chando pahātabbo, rāgo pahātabbo, chandarāgo pahātabbo| yo kho, rādha, nirodhadhammo; tatra te chando pahātabbo, rāgo pahātabbo, chandarāgo pahātabbo’’ti|</p>

<p rend="centre">upanisinnavaggo catuttho|</p>

<p>tassuddānaṃ –</p>

<p rend="gatha1">māro ca māradhammo ca, aniccena apare duve|</p>

<p rend="gatha2">dukkhena ca duve vuttā, anattena tatheva ca|</p>

<p rend="gathalast">khayavayasamudayaṃ, nirodhadhammena dvādasāti||</p>

<trailer rend="centre">rādhasaṃyuttaṃ samattaṃ|</trailer>
</div>

</xml>