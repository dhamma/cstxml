<xml src="s0303m-s29.xml">

<div id="sn3_8" n="sn3_8" type="samyutta">
<head rend="chapter"><pgroup id="s29"/><readunit id="s29">8. nāgasaṃyuttaṃ</readunit></head>

<p rend="subhead" sid="1">1. suddhikasuttaṃ</p>

<p n="342"> sāvatthinidānaṃ<pb ed="T" n="3.0298"/><pb ed="V" n="2.0238"/><pb ed="M" n="2.0202"/>| ‘‘catasso imā, bhikkhave, nāgayoniyo| katamā catasso? aṇḍajā nāgā, jalābujā nāgā, saṃsedajā nāgā, opapātikā nāgā – imā kho, bhikkhave, catasso nāgayoniyo’’ti| paṭhamaṃ|</p>

<p rend="subhead" sid="2">2. paṇītatarasuttaṃ</p>

<p n="343"> sāvatthinidānaṃ| ‘‘catasso imā, bhikkhave, nāgayoniyo| katamā catasso? aṇḍajā nāgā, jalābujā nāgā, saṃsedajā nāgā, opapātikā nāgā| tatra<pb ed="P" n="3.0241"/>, bhikkhave, aṇḍajehi nāgehi jalābujā ca saṃsedajā ca opapātikā ca nāgā paṇītatarā| tatra, bhikkhave, aṇḍajehi ca jalābujehi ca nāgehi saṃsedajā ca opapātikā ca nāgā paṇītatarā| tatra, bhikkhave, aṇḍajehi ca jalābujehi ca saṃsedajehi ca nāgehi opapātikā nāgā paṇītatarā| imā kho, bhikkhave, catasso nāgayoniyo’’ti| dutiyaṃ|</p>

<p rend="subhead" sid="3">3. uposathasuttaṃ</p>

<p n="344"> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme| atha kho aññataro bhikkhu yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacce aṇḍajā nāgā uposathaṃ upavasanti vossaṭṭhakāyā ca bhavantī’’ti?</p>

<p>‘‘idha<pb ed="V" n="2.0239"/>, bhikkhu, ekaccānaṃ <pb ed="T" n="3.0299"/> aṇḍajānaṃ nāgānaṃ evaṃ hoti – ‘mayaṃ kho pubbe kāyena dvayakārino ahumha, vācāya dvayakārino, manasā dvayakārino| te mayaṃ kāyena dvayakārino, vācāya dvayakārino, manasā dvayakārino, kāyassa bhedā paraṃ maraṇā aṇḍajānaṃ nāgānaṃ sahabyataṃ upapannā| sacajja mayaṃ kāyena sucaritaṃ careyyāma, vācāya sucaritaṃ careyyāma, manasā sucaritaṃ careyyāma, evaṃ mayaṃ <pb ed="M" n="2.0203"/> kāyassa bhedā paraṃ maraṇā sugatiṃ saggaṃ lokaṃ upapajjeyyāma| handa, mayaṃ etarahi kāyena sucaritaṃ carāma, vācāya sucaritaṃ carāma, manasā sucaritaṃ carāmā’ti| ayaṃ kho, bhikkhu, hetu, ayaṃ paccayo, yena midhekacce aṇḍajā nāgā uposathaṃ upavasanti vossaṭṭhakāyā ca bhavantī’’ti| tatiyaṃ|</p>

<p rend="subhead" sid="4">4. dutiyuposathasuttaṃ</p>

<p n="345"> sāvatthinidānaṃ<pb ed="P" n="3.0242"/>| atha kho aññataro bhikkhu yena bhagavā…pe.… ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacce jalābujā nāgā uposathaṃ upavasanti vossaṭṭhakāyā ca bhavantī’’ti? ‘‘idha, bhikkhu…pe.… ayaṃ kho, bhikkhu, hetu, ayaṃ paccayo, yena midhekacce jalābujā nāgā uposathaṃ upavasanti vossaṭṭhakāyā ca bhavantī’’ti| catutthaṃ|</p>

<p rend="subhead" sid="5">5. tatiyuposathasuttaṃ</p>

<p n="346"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacce saṃsedajā nāgā uposathaṃ upavasanti vossaṭṭhakāyā ca bhavantī’’ti? ‘‘idha, bhikkhu…pe.… ayaṃ <pb ed="T" n="3.0300"/> kho, bhikkhu, hetu, ayaṃ paccayo, yena midhekacce saṃsedajā nāgā uposathaṃ upavasanti vossaṭṭhakāyā ca bhavantī’’ti| pañcamaṃ|</p>

<p rend="subhead" sid="6">6. catutthuposathasuttaṃ</p>

<p n="347"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko <pb ed="V" n="2.0240"/> nu kho, bhante, hetu, ko paccayo, yena midhekacce opapātikā nāgā uposathaṃ upavasanti vossaṭṭhakāyā ca bhavantī’’ti?</p>

<p>‘‘idha, bhikkhu, ekaccānaṃ opapātikānaṃ nāgānaṃ evaṃ hoti – ‘mayaṃ kho pubbe kāyena dvayakārino ahumha, vācāya dvayakārino, manasā dvayakārino| te mayaṃ kāyena dvayakārino, vācāya dvayakārino, manasā dvayakārino, kāyassa bhedā paraṃ maraṇā opapātikānaṃ nāgānaṃ sahabyataṃ upapannā| sacajja <pb ed="P" n="3.0243"/> mayaṃ kāyena sucaritaṃ careyyāma<pb ed="M" n="2.0204"/>, vācāya… manasā sucaritaṃ careyyāma, evaṃ mayaṃ kāyassa bhedā paraṃ maraṇā sugatiṃ saggaṃ lokaṃ upapajjeyyāma| handa, mayaṃ etarahi kāyena sucaritaṃ carāma, vācāya… manasā sucaritaṃ carāmā’ti| ayaṃ kho, bhikkhu, hetu, ayaṃ paccayo, yena midhekacce opapātikā nāgā uposathaṃ upavasanti vossaṭṭhakāyā ca bhavantī’’ti| chaṭṭhaṃ|</p>

<p rend="subhead" sid="7">7. sutasuttaṃ</p>

<p n="348"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī’’ti<pb ed="T" n="3.0301"/>?</p>

<p>‘‘idha, bhikkhu, ekacco kāyena dvayakārī hoti, vācāya dvayakārī hoti, manasā dvayakārī hoti| tassa sutaṃ hoti – ‘aṇḍajā nāgā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyya’nti| so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī’’ti| sattamaṃ|</p>

<p rend="subhead" sid="8">8. dutiyasutasuttaṃ</p>

<p n="349"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko <pb ed="V" n="2.0241"/> nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatī’’ti?…pe.… ayaṃ <pb ed="P" n="3.0244"/> kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā jalābujānaṃ nāgānaṃ sahabyataṃ upapajjatīti| aṭṭhamaṃ|</p>

<p rend="subhead" sid="9">9. tatiyasutasuttaṃ</p>

<p n="350"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa <pb ed="M" n="2.0205"/> bhedā paraṃ maraṇā saṃsedajānaṃ nāgānaṃ sahabyataṃ upapajjatī’’ti?…pe.… ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā saṃsedajānaṃ nāgānaṃ sahabyataṃ upapajjatīti| navamaṃ|</p>

<p rend="subhead" sid="10">10. catutthasutasuttaṃ</p>

<p n="351"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa <pb ed="T" n="3.0302"/> bhedā paraṃ maraṇā opapātikānaṃ nāgānaṃ sahabyataṃ upapajjatī’’ti?</p>

<p>‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘opapātikā nāgā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyya’nti| so kāyassa bhedā paraṃ maraṇā opapātikānaṃ nāgānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī’’ti| dasamaṃ|</p>

<p rend="subhead" sid="11-20">11-20. aṇḍajadānūpakārasuttadasakaṃ</p>

<p n="352-361"> ekamantaṃ <pb ed="V" n="2.0242"/> nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco <pb ed="P" n="3.0245"/> kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī’’ti?</p>

<p>‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘aṇḍajā nāgā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjeyya’nti| so annaṃ deti| so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati| ayaṃ kho, bhikkhu, hetu…pe.… upapajjatīti…pe.… so pānaṃ deti…pe.… vatthaṃ deti…pe.… yānaṃ deti…pe.… mālaṃ deti…pe.… gandhaṃ deti…pe.… vilepanaṃ deti…pe.… seyyaṃ deti…pe.… āvasathaṃ deti…pe.… padīpeyyaṃ <pb ed="M" n="2.0206"/> deti| so kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena <pb ed="T" n="3.0303"/> midhekacco kāyassa bhedā paraṃ maraṇā aṇḍajānaṃ nāgānaṃ sahabyataṃ upapajjatī’’ti| vīsatimaṃ|</p>

<p rend="subhead" sid="21-50">21-50. jalābujādidānūpakārasuttattiṃsakaṃ</p>

<p n="362-391"> sāvatthinidānaṃ| ekamantaṃ nisinno kho so bhikkhu bhagavantaṃ etadavoca – ‘‘ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ nāgānaṃ…pe.… saṃsedajānaṃ nāgānaṃ…pe.… opapātikānaṃ nāgānaṃ sahabyataṃ upapajjatī’’ti?</p>

<p>‘‘idha, bhikkhu, ekacco kāyena dvayakārī hoti, vācāya dvayakārī, manasā dvayakārī| tassa sutaṃ hoti – ‘opapātikā nāgā dīghāyukā vaṇṇavanto sukhabahulā’ti| tassa evaṃ hoti – ‘aho vatāhaṃ kāyassa bhedā paraṃ maraṇā opapātikānaṃ nāgānaṃ sahabyataṃ upapajjeyya’nti| so annaṃ deti…pe.… pānaṃ deti…pe.… padīpeyyaṃ deti| so kāyassa bhedā <pb ed="V" n="2.0243"/> paraṃ maraṇā opapātikānaṃ nāgānaṃ sahabyataṃ upapajjati| ayaṃ kho, bhikkhu, hetu, ayaṃ paccayo, yena midhekacco <pb ed="P" n="3.0246"/> kāyassa bhedā paraṃ maraṇā opapātikānaṃ nāgānaṃ sahabyataṃ upapajjatī’’ti|</p>

<p>(iminā peyyālena dasa dasa suttantā kātabbā| evaṃ catūsu yonīsu cattālīsaṃ veyyākaraṇā honti| purimehi pana dasahi suttantehi saha honti paṇṇāsasuttantāti|)</p>

<trailer rend="centre">nāgasaṃyuttaṃ samattaṃ|</trailer>
</div>

<p>tassuddānaṃ –</p>

<p rend="gatha1">suddhikaṃ <pb ed="T" n="3.0304"/> paṇītataraṃ, caturo ca uposathā|</p>

<p rend="gatha2">tassa sutaṃ caturo ca, dānūpakārā ca tālīsaṃ|</p>

<p rend="gathalast">paṇṇāsa piṇḍato suttā, nāgamhi suppakāsitāti||</p>

</xml>