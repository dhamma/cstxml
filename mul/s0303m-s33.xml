<xml src="s0303m-s33.xml">

<div id="sn3_12" n="sn3_12" type="samyutta">
<head rend="chapter"><pgroup id="s33"/><readunit id="s33">12. vacchagottasaṃyuttaṃ</readunit></head>

<p rend="subhead" sid="1">1. rūpaññāṇasuttaṃ</p>

<p n="607"> ekaṃ <pb ed="T" n="3.0319"/><pb ed="V" n="2.0255"/><pb ed="M" n="2.0218"/> samayaṃ bhagavā sāvatthiyaṃ viharati jetavane anāthapiṇḍikassa ārāme| atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi| sammodanīyaṃ kathaṃ sāraṇīyaṃ vītisāretvā ekamantaṃ nisīdi| ekamantaṃ nisinno kho vacchagotto paribbājako bhagavantaṃ <pb ed="P" n="3.0258"/> etadavoca – ‘‘ko nu kho, bho gotama, hetu, ko paccayo, yānimāni <note>yenimāni (?)</note> anekavihitāni diṭṭhigatāni loke uppajjanti – sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā’’ti? ‘‘rūpe kho, vaccha, aññāṇā, rūpasamudaye aññāṇā, rūpanirodhe aññāṇā, rūpanirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti – sassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo, yānimāni <note>yena (sī.), yenimāni (?)</note> anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ <pb ed="T" n="3.0320"/> maraṇāti vā’’ti| paṭhamaṃ|</p>

<p rend="subhead" sid="2">2. vedanāaññāṇasuttaṃ</p>

<p n="608"> sāvatthinidānaṃ| ekamantaṃ nisinno kho vacchagotto paribbājako bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni <pb ed="V" n="2.0256"/> loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti? ‘‘vedanāya kho, vaccha, aññāṇā, vedanāsamudaye aññāṇā, vedanānirodhe aññāṇā, vedanānirodhagāminiyā <pb ed="M" n="2.0219"/> paṭipadāya aññāṇā; evamimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti| dutiyaṃ|</p>

<p rend="subhead" sid="3">3. saññāaññāṇasuttaṃ</p>

<p n="609"> sāvatthinidānaṃ| ekamantaṃ nisinno kho vacchagotto paribbājako <pb ed="P" n="3.0259"/> bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti? ‘‘saññāya kho, vaccha, aññāṇā, saññāsamudaye aññāṇā, saññānirodhe aññāṇā, saññānirodhagāminiyā <pb ed="T" n="3.0321"/> paṭipadāya aññāṇā; evamimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti| tatiyaṃ|</p>

<p rend="subhead" sid="4">4. saṅkhāraññāṇasuttaṃ</p>

<p n="610"> sāvatthinidānaṃ| ekamantaṃ nisinno kho vacchagotto paribbājako bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti? ‘‘saṅkhāresu kho, vaccha, aññāṇā, saṅkhārasamudaye <pb ed="V" n="2.0257"/> aññāṇā, saṅkhāranirodhe aññāṇā, saṅkhāranirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke <pb ed="M" n="2.0220"/> uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti| catutthaṃ|</p>

<p rend="subhead" sid="5">5. viññāṇaññāṇasuttaṃ</p>

<p n="611"> sāvatthinidānaṃ<pb ed="T" n="3.0322"/>| ekamantaṃ nisinno kho vacchagotto paribbājako bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā <pb ed="P" n="3.0260"/> …pe.… neva hoti na na hoti tathāgato paraṃ maraṇāti vā’’ti? ‘‘viññāṇe kho, vaccha, aññāṇā, viññāṇasamudaye aññāṇā, viññāṇanirodhe aññāṇā, viññāṇanirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti| pañcamaṃ|</p>

<p rend="subhead" sid="6-10">6-10. rūpadassanādisuttapañcakaṃ</p>

<p n="612-616"> sāvatthinidānaṃ| ekamantaṃ nisinno kho vacchagotto paribbājako bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vā’’ti? rūpe kho, vaccha, adassanā…pe.… rūpanirodhagāminiyā paṭipadāya adassanā…pe.… vedanāya <pb ed="V" n="2.0258"/>… saññāya <pb ed="T" n="3.0323"/>… saṅkhāresu kho, vaccha, adassanā…pe.… viññāṇe kho, vaccha, adassanā…pe.… viññāṇanirodhagāminiyā paṭipadāya adassanā…pe.…| dasamaṃ|</p>

<p rend="subhead" sid="11-15">11-15. rūpanabhisamayādisuttapañcakaṃ</p>

<p n="617-621"> sāvatthinidānaṃ<pb ed="M" n="2.0221"/>| rūpe kho, vaccha, anabhisamayā…pe.… rūpanirodhagāminiyā paṭipadāya anabhisamayā…pe.…|</p>

<p>sāvatthinidānaṃ| vedanāya kho, vaccha, anabhisamayā…pe.…|</p>

<p>sāvatthinidānaṃ<pb ed="V" n="2.0259"/>| saññāya kho, vaccha, anabhisamayā…pe.…|</p>

<p>sāvatthinidānaṃ| saṅkhāresu kho, vaccha, anabhisamayā…pe.…|</p>

<p>sāvatthinidānaṃ| viññāṇe kho, vaccha, anabhisamayā…pe.…| pannarasamaṃ|</p>

<p rend="subhead" sid="16-20">16-20. rūpananubodhādisuttapañcakaṃ</p>

<p n="622-626"> sāvatthinidānaṃ<pb ed="P" n="3.0261"/>| ekamantaṃ nisinno kho vacchagotto paribbājako bhagavantaṃ etadavoca – ko nu kho, bho gotama, hetu, ko paccayo…pe.… rūpe kho, vaccha, ananubodhā…pe.… rūpanirodhagāminiyā paṭipadāya ananubodhā…pe.…|</p>

<p>sāvatthinidānaṃ| vedanāya kho, vaccha…pe.…|</p>

<p>sāvatthinidānaṃ| saññāya kho, vaccha…pe.…|</p>

<p>sāvatthinidānaṃ| saṅkhāresu kho, vaccha…pe.…|</p>

<p>sāvatthinidānaṃ| viññāṇe kho, vaccha ananubodhā…pe.… viññāṇanirodhagāminiyā paṭipadāya ananubodhā| vīsatimaṃ|</p>

<p rend="subhead" sid="21-25">21-25. rūpappaṭivedhādisuttapañcakaṃ</p>

<p n="627-631"> sāvatthinidānaṃ| ko nu kho, bho gotama, hetu, ko paccayo…pe.…<pb ed="T" n="3.0324"/>| rūpe kho, vaccha, appaṭivedhā…pe.… viññāṇe kho, vaccha, appaṭivedhā…pe.…| pañcavīsatimaṃ|</p>

<p rend="subhead" sid="26-30">26-30. rūpasallakkhaṇādisuttapañcakaṃ</p>

<p n="632-636"> sāvatthinidānaṃ| rūpe kho, vaccha, asallakkhaṇā…pe.… viññāṇe kho, vaccha, asallakkhaṇā…pe.…| tiṃsatimaṃ|</p>

<p rend="subhead" sid="31-35">31-35. rūpanupalakkhaṇādisuttapañcakaṃ</p>

<p n="637-641"> sāvatthinidānaṃ<pb ed="M" n="2.0222"/>| rūpe kho, vaccha, anupalakkhaṇā…pe.… viññāṇe kho, vaccha, anupalakkhaṇā…pe.…| pañcatiṃsatimaṃ|</p>

<p rend="subhead" sid="36-40">36-40. rūpappaccupalakkhaṇādisuttapañcakaṃ</p>

<p n="642-646"> sāvatthinidānaṃ<pb ed="V" n="2.0260"/>| rūpe kho, vaccha, appaccupalakkhaṇā…pe.… viññāṇe kho, vaccha, appaccupalakkhaṇā…pe.…| cattālīsamaṃ|</p>

<p rend="subhead" sid="41-45">41-45. rūpasamapekkhaṇādisuttapañcakaṃ</p>

<p n="647-651"> sāvatthinidānaṃ| rūpe kho, vaccha, asamapekkhaṇā…pe.… viññāṇe kho, vaccha, asamapekkhaṇā…pe.…| pañcacattālīsamaṃ|</p>

<p rend="subhead" sid="46-50">46-50. rūpappaccupekkhaṇādisuttapañcakaṃ</p>

<p n="652-656"> sāvatthinidānaṃ<pb ed="P" n="3.0262"/>| rūpe kho, vaccha, appaccupekkhaṇā…pe.… viññāṇe kho, vaccha, appaccupekkhaṇā…pe.…| paññāsamaṃ|</p>

<p rend="subhead" sid="51-54">51-54. rūpappaccakkhakammādisuttacatukkaṃ</p>

<p n="657-660"> sāvatthinidānaṃ| atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṃ sammodi| sammodanīyaṃ kathaṃ sāraṇīyaṃ vītisāretvā ekamantaṃ nisīdi| ekamantaṃ nisinno kho vacchagotto paribbājako bhagavantaṃ etadavoca – ‘‘ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti – sassato lokoti vā…pe.… neva hoti na na hoti tathāgato paraṃ maraṇāti vā’’ti? rūpe kho, vaccha, appaccakkhakammā, rūpasamudaye appaccakkhakammā<pb ed="T" n="3.0325"/>, rūpanirodhe appaccakkhakammā, rūpanirodhagāminiyā paṭipadāya appaccakkhakammā…pe.…|</p>

<p>sāvatthinidānaṃ<pb ed="V" n="2.0261"/>| vedanāya kho, vaccha, appaccakkhakammā…pe.… vedanānirodhagāminiyā paṭipadāya appaccakkhakammā…pe.…|</p>

<p>sāvatthinidānaṃ| saññāya kho, vaccha, appaccakkhakammā…pe.… saññānirodhagāminiyā paṭipadāya appaccakkhakammā…pe.…|</p>

<p>sāvatthinidānaṃ<pb ed="M" n="2.0223"/>| saṅkhāresu kho, vaccha, appaccakkhakammā…pe.… saṅkhāranirodhagāminiyā paṭipadāya appaccakkhakammā…pe.…| catupaññāsamaṃ|</p>

<p rend="subhead" sid="55">55. viññāṇappaccakkhakammasuttaṃ</p>

<p n="661"> sāvatthinidānaṃ| ‘‘viññāṇe kho, vaccha, appaccakkhakammā, viññāṇasamudaye appaccakkhakammā, viññāṇanirodhe appaccakkhakammā, viññāṇanirodhagāminiyā paṭipadāya appaccakkhakammā; evamimāni anekavihitāni diṭṭhigatāni loke uppajjanti <pb ed="P" n="3.0263"/> – sassato lokoti vā, asassato lokoti vā…pe.… neva hoti na na hoti tathāgato paraṃ maraṇāti vāti| ayaṃ kho, vaccha, hetu, ayaṃ paccayo<pb ed="T" n="3.0326"/>, yānimāni anekavihitāni diṭṭhigatāni loke uppajjanti – sassato lokoti vā, asassato lokoti vā, antavā lokoti vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā, hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti vā’’ti| pañcapaññāsamaṃ|</p>

<trailer rend="centre">vacchagottasaṃyuttaṃ samattaṃ|</trailer>
</div>

<p>tassuddānaṃ –</p>

<p rend="gatha1">aññāṇā adassanā ceva, anabhisamayā ananubodhā|</p>

<p rend="gatha2">appaṭivedhā asallakkhaṇā, anupalakkhaṇena appaccupalakkhaṇā|</p>

<p rend="gathalast">asamapekkhaṇā appaccupekkhaṇā, appaccakkhakammanti||</p>

</xml>