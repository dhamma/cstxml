<xml src="s0303t-s23.xml">

<div id="sn3_2" n="sn3_2" type="samyutta">
<head rend="chapter"><pgroup id="s23"/><readunit id="s23">2. rādhasaṃyuttaṃ</readunit></head>

<p rend="title">1. paṭhamavaggo</p>

<p rend="subhead">1. mārasuttavaṇṇanā</p>

<p n="160"> mārasaddoyaṃ <pb ed="V" n="2.0235"/><pb ed="M" n="2.0262"/> bhāvasādhanoti dassento <hi rend="bold">‘‘māro vā assāti maraṇaṃ vā bhaveyyā’’</hi>ti āha| <hi rend="bold">māretā</hi>ti maritabbo māraṃ maraṇaṃ etabboti āha <hi rend="bold">‘‘māretabbo’’</hi>ti| <hi rend="bold">anupādānibbānatthā</hi>ti phalavimuttisaṅkhātā arahato arahantatā nāma yāvadeva anupādānibbānatthā| <hi rend="bold">nibbānabbhantare</hi>ti anupādānibbānādhigamassa abbhantare tato orameva idaṃ maggaṃ brahmacariyaṃ vussati, na tato paraṃ| <hi rend="bold">assā</hi>ti brahmacariyassa|</p>

<p rend="centre">mārasuttavaṇṇanā niṭṭhitā|</p>

<p rend="subhead">2-10. sattasuttādivaṇṇanā</p>

<p n="161-169"> <hi rend="bold">laggapucchā</hi>ti lagganassa bajjhanassa pucchā| yadi rūpādīsu sattattā satto, khīṇāsavā kathaṃ sattāti? sattabhūtapubbāti katvā| <hi rend="bold">kīḷāvigama</hi>nti kīḷāya apanayanaṃ oramaṇaṃ| yantarajju viya bhavapabandhassa nayanato <hi rend="bold">bhavarajjū</hi>ti taṇhā vuttā|</p>

<p rend="centre">sattasuttādivaṇṇanā niṭṭhitā|</p>

<p rend="centre">paṭhamavaggavaṇṇanā niṭṭhitā|</p>

<p rend="title">2. dutiyavaggo</p>

<p rend="subhead">1-12. mārasuttādivaṇṇanā</p>

<p n="170-181"> <hi rend="bold">rūpādivinimuttaṃ</hi> <pb ed="V" n="2.0236"/> <hi rend="bold">maraṇaṃ nāma natthi</hi> rūpādīnaṃyeva vibhave maraṇasamaññāti| <hi rend="bold">maraṇadhammo</hi> vināsabhāvo|</p>

<p rend="centre">mārasuttādivaṇṇanā niṭṭhitā|</p>

<p rend="centre">dutiyavaggavaṇṇanā niṭṭhitā|</p>

<p rend="title">3-4. āyācanavaggādi</p>

<p rend="subhead">1-11. mārādisuttekādasakavaṇṇanā</p>

<p n="182-205"> <hi rend="bold">sukhumaṃ</hi> <pb ed="M" n="2.0263"/> <hi rend="bold">kāraṇaṃ upaṭṭhāti,</hi> tenesa thero paṭibhāneyyakānaṃ etadagge ṭhapito| <hi rend="bold">vimuttiparipācanīyadhammavaseneva,</hi> na paṭivedhāvahabhāvena|</p>

<p rend="centre">mārādisuttekādasakavaṇṇanā niṭṭhitā|</p>

<p rend="centre">āyācanavaggādivaṇṇanā niṭṭhitā|</p>

<p rend="centre">sāratthappakāsiniyā saṃyuttanikāya-aṭṭhakathāya</p>

<p rend="centre">rādhasaṃyuttavaṇṇanāya līnatthappakāsanā samattā|</p>
</div>

</xml>